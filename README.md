##PROGETTO RETI GEOGRAFICHE
##Sentiment e Hate Speech Analysis delle maggiori testate giornalistiche sui Social Media

Con la crescente diffusione dei social media e l’espansione della loro utenza, si è osservato un in-
cremento significativo dei commenti negativi e dell’hate speech online, specialmente nel contesto delle
notizie e dell’informazione. Questo fenomeno rappresenta una sfida rilevante nell’ambito della comu-
nicazione digitale, poiché tali commenti possono influenzare l’opinione pubblica, alimentare la polariz-
zazione e diffondere discorsi dannosi. L’aumento della visibilità e dell’accessibilità delle piattaforme
digitali ha amplificato l’impatto di tali comportamenti, rendendo cruciale un’analisi approfondita del-
la loro natura e diffusione.La rilevazione e la gestione di questi contenuti rappresentano una sfida
complessa, data la vastità e la varietà delle informazioni scambiate quotidianamente online. In ri-
sposta a questa sfida, vengono utilizzati metodi avanzati di analisi del testo e di machine learning per
identificare automaticamente i commenti negativi e l’hate speech nei social media. Questo elaborato
si propone di esaminare e classificare, tramite modelli basati su Trasformer, i commenti presenti sui
social media, concentrandosi sulle principali testate giornalistiche, al fine di comprendere meglio la
diffusione e la natura dell’hate speech online e stabilire se la tipologia di media e di social influenzano
in qualche modo la quantità di commenti d’odio nei confronti di notizie di vario genere. L’obiettivo
è individuare le fonti che sono associate al maggior numero di commenti negativi. Le motivazioni
che guidano questo studio rispecchiano un forte interesse nel comprendere il ruolo delle testate nel
promuovere o contrastare l’odio online. La ricerca mette in luce le sfide significative nell’identificare
e classificare i commenti sui social media, sottolineando i limiti degli strumenti messi a disposizione
per fare attività di scraping.
